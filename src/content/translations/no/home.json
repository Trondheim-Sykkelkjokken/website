{
    "title1": "Trondheim Sykkelkjøkken",
    "text1": "Trondheim sykkelkjøkken er et folkeverksted for alle som vil lære å reparere sykler i et hyggelig og inkluderende miljø. Som medlem får du tilgang til alt vårt verktøy og veiledning fra engasjerte frivillige. Vi holder åpent hver onsdag 17–20 på Bøker & bylab i Elgeseter gate. Alle er velkomne – enten du er nybegynner, erfaren, eller bare gira på å treffe likesinnede.",
    "title2": "Om oss",
    "text2": "På sykkelkjøkkenet kan du lære om sykkelreparasjon og møte andre som er interesserte i sykling, reparasjon og miljøvennlig ferdsel. Verkstedet er åpent hver onsdag 17-20, og iblant arrangerer vi andre arrangementer.",
    "title3": "Verktøy",
    "text3": "Sykkelverktøy kan være dyrt, og spesialverktøy trenger man bare en sjelden gang. Ved å bli medlem, som koster omlag det samme som et verktøy, får du tilgang til vår velassorterte verktøyshylle og kunnskapen til våre dyktige frivillige og medlemmer. Verkstedet vårt på Bøker & bylab (Teknobyen) er velutrustet med det meste som trengs av verktøy for vedlikehold og reparasjon, og slitedeler som slanger, bremseklosser, smørefett og rensemiddel."
}